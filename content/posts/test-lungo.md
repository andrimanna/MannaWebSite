---
title: "Test Lungo"
date: 2020-03-07T16:48:01+01:00
draft: false
toc: false
images:
tags:
  - untagged
---

**Ernesto Michahelles** ([Firenze](https://it.wikipedia.org/wiki/Firenze), [21 agosto](https://it.wikipedia.org/wiki/21_agosto) [1893](https://it.wikipedia.org/wiki/1893) – [Marina di Pietrasanta](https://it.wikipedia.org/wiki/Marina_di_Pietrasanta), [29 aprile](https://it.wikipedia.org/wiki/29_aprile)[1959](https://it.wikipedia.org/wiki/1959)) è stato un [artista](https://it.wikipedia.org/wiki/Artista) [italiano](https://it.wikipedia.org/wiki/Italia). Conosciuto con il nome d'arte di **Thayaht**, Ernesto Michahelles fu scultore, pittore, fotografo, disegnatore, architetto, inventore ed orafo. Fu artista estremamente eclettico ed innovatore, un antesignano di nuove sensibilità: la sua opera si distingue per le linee e le forme sintetiche, che attraverso una precisa geometria esprimono una squisita eleganza. 

Fu [Tommaso Marinetti](https://it.wikipedia.org/wiki/Tommaso_Marinetti) ad arruolarlo nel Futurismo, insieme al fratello [Ruggero Alfredo Michahelles](https://it.wikipedia.org/wiki/Ruggero_Alfredo_Michahelles), nome d'arte Ram. Operò anche nel campo della [moda](https://it.wikipedia.org/wiki/Moda) in seguito all'incontro, avvenuto a [Parigi](https://it.wikipedia.org/wiki/Parigi) nel [1918](https://it.wikipedia.org/wiki/1918), con [Madeleine Vionnet](https://it.wikipedia.org/wiki/Madeleine_Vionnet) per la quale disegnò capi con accostamenti cromatici e combinazioni geometriche innovativi per l'epoca. È l'inventore, nel 1919, con il fratello Ram, della [Tuta](https://it.wikipedia.org/wiki/Tuta).